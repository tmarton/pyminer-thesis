\chapter{Problematika logovania}

Logové súbory sú neoddeliteľnou súčasťou každého softwéru. Či už sa jedná o operačný systém, aplikačný server, softwér v sieťových prvkoch alebo koncovú užívateľskú aplikáciu. 
\par Logové súbory zaznamenávajú všetky udalosti od štartu, cez beh a chybové stavy až po ukončenie aplikácie. Ich analýza je často je\-diným spôsobom, ako odhaliť chybu, lebo logovanie nijako nenarúša ani neovplyvňuje beh programu. To predstavuje presný opak analýzy bežiaceho programu, pri ktorej analytický proces priamo komunikuje s programom za časovo alebo zdrojovo kritických podmienok  \parencite{jvaldman}. Analýza logových súborov sa takisto môže využiť aj na detekciu anomálií, monitorovanie systému, odhadovanie a plánovanie záťaže systému \parencite{logengineering}.
\par Do logových súborov sú zapisované pološtrukturované správy, ktoré vývojári softwéru používajú kvôli jednoduchosti a flexibilite \parencite{he2016, ibm}. Informácie, ktoré sa zvyčajne nachádzajú v popise v každej logovacej správe \parencite{weblog, datapreprocessing, sshd}, sú:
\begin{itemize}
  \item dátum a čas
  \item ip adresa alebo hostname
  \item komponenta
  \item protokol
\end{itemize}
\par Vo všeobecnosti síce nie je ustálený jednotný formát správ, ale existujú dobre známe formáty ako napr. \emph{Common Log Format}, používaný pre logovanie http požiadavkov \parencite{CLF} , flexibilnejši \emph{Extended Log Format} \parencite{ELF} alebo \emph{Syslog format}, využívaný pre logovanie udalostí v systéme Unix \parencite{syslog}. Tieto formáty sú často využívané a existujú pre ne aj analytické nástroje. \

\section{Motivácia}

\par Hoci je zapisovanie a ukladanie logových súborov jednoduchá a lacná úloha, ich ďalšia analýza môže zabrať značné zdroje, čas aj sofistikované metódy. V extrémnych prípadoch môže jeden uzol vygenerovať až okolo pol milióna správ za deň, čo v sledovanom systéme vyústilo do 400 GB nekomprimovaných dát za dva mesiace \parencite{google}. Aj keď sa~od\-pros\-tíme od takýchto prípadov, logovacie súbory sú stále príliš veľké na manuálne spracovanie, a preto je potrebné proces ich spracovania automatizovať. Počas tohto procesu extrahujeme z logovacej správy jej statickú a~dynamickú časť. Statická časť predstavuje konštantný reťazec znakov a~budeme ho ďalej nazývať parsovací vzor. Dyna\-mickú časť tvoria parametre parsovacieho vzoru a~môžu byť pre~každú správu rôzne. Výsledok extrakcie môžeme vidieť v tabuľke~\ref{tab:a}, kde je dynamická časť znázornená znakom \emph{*}. 

\begin{table}[htbp]
\centering
\begin{tabularx}{\textwidth}{X}
\multicolumn{1}{c}{Logové správy}                                                                 \\ \hline
Generating 768 bit RSA key                                     \\
Generating 2048 bit RSA key                                    \\
Illegal user admin from 218.49.183.17                          \\
Illegal user guest from 218.49.183.17                          \\
Failed password for test from 218.49.183.17 port 49266 ssh2    \\
Accepted password for test from 192.168.15.135 port 49266 ssh2 \\
Failed password for root from 218.49.183.17 port 1066 ssh2     \\
Accepted password for root from 192.168.20.185 port 1066 ssh2  \\
\multicolumn{1}{c}{\multirow{2}{*}{ $\Big\Downarrow$ }}                                                             \\
\multicolumn{1}{c}{}                                                                              \\
\multicolumn{1}{c}{Nájdené parsovacie vzory}                                                      \\ \hline
Generating * bit RSA key                                      \\
Illegal user * from *                                          \\
* password for * from * port * ssh2                           
\end{tabularx}
\caption{Logové správy z sshd a ich parsovacie vzory}
\label{tab:a}
\end{table}

\par Triviálny prístup je použiť jednoduchú sadu vzorov napísaných použitím regulárnych výrazov. Je to síce zlepšenie, ale bez špecifickej znalosti zdrojového kódu nie je možné odhaliť všetky vzory. Navyše sa ukázalo ako neudržateľné spravovať takéto vzory dlhodobo, kedže logovacie správy sa často menia \parencite{xu2010}. Preto je potrebné mať k dispozícií nástroj, ktorý vzory odhalí automaticky.








