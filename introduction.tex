\chapter{Úvod}

Už od vynálezu počitačov produkuje každý softwér záznam o svojom behu. Tieto záznamy sa volajú logové súbory a slúžia programátorom a systémovým administrátorom na odladenie chýb programu a jeho monitorovanie. Logové súbory sú vytvárané programátormi vo forme viet hovorového jazyka, obsahujúcich všetky dôležité informácie o~udalosti v programe, ktorá práve nastala. Vo výsledku teda obsahujú jedinečné kvantum informácií, ktoré nie sú inak dostupné. Kvôli rozmachu technológií sa však rapídne zvýšil objem logovacích súborov, v ktorých už viac nie je možné triviálne nájsť požadované informácie. V praxi sa preto stretávame s prípadom, že síce máme data o udalostiach, ktoré nastali, ale nevieme ich nájsť a správne použiť, alebo ani nevieme, že tieto údaje máme. Sme teda bohatí na data, ale chudobní na informácie.
\par Z tohto dôvodu je nutné vedieť informácie o udalosti v programe z~logových súborov efektívne a automaticky extrahovať a predpripraviť na ďalšie spracovanie. To sa deje vytvorením parsovacích vzorov, ku~ktorým vieme každú udalosť jednoznačne priradiť. Momentálne však neexistuje nástroj, ktorý by takéto vzory vytvoril nad ľubovoľnou množinou vstupných logovacích súborov v dostatočnej kvalite. Existujúce algoritmy trpia na rôzne nedostatky, ako aj na potrebu detailného nastavenia vstupných parametrov.
\par V práci sa zaoberáme rozšírenou verziou algoritmu Nagappan-Vouk, vyvinutou vedúcim práce RNDr. Danielom Tovarňákom. Tento algoritmus slúži na odhaľovanie parsovacích vzorov v logovacích súboroch. Vychádza z algoritmov popísaných v práci, pričom odstra\-ňu\-je ich známe nedostatky za pridania jednoduchej užívateľskej interakcie. Cieľom tejto práce je teda naimplementovať užívateľské rozhranie, ktoré bude plne podporovať algoritmus Nagappan-Vouk, pokúsiť sa zlepšiť presnosť výsledných parsovacích vzorov a porovnať výsledky voči podobným algoritmom.
 \par Práca sa člení ....